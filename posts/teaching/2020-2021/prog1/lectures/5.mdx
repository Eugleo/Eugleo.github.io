export const metadata = {
  title: '(Spojové) seznamy',
  description:
    'Ukázali jsme si, že můžeme jakékoli typy zabalit do seznamů, což jsou sbírky nula a více věcí',
  timestamp: new Date(2020, 10 - 1, 6).valueOf(),
};

Doteď jsme se seznámili pouze s jednou _kolekcí_: se stringy. Pokud ale chceme pracovat se sbírkami jiných typů než jsou písmena, použijeme seznamy.

## Vytváření seznamů

Syntax pro vytvoření nového seznamu je

```js
[list: /PRVEK 1/, /PRVEK 2/, ..., /PRVEK N/]
```

Například seznam čísel od jedné do tří by byl

```haskell
[list: 1, 2, 3]
```

Prázdný seznam tvoříme buďto pomocí `[list: ]` nebo `empty`.

Když už nějaký seznam máme, můžeme k němu za čátek přidávat další prvky:

```python
>>> link("a", [list: "h", "o", "j"])
[list: "a", "h", "o", "j"]
>>> link(1, empty)
[list: 1]
```

Z toho plyne, že výše zmíněný seznam od jedné do tří (a všechny ostatní seznamy) můžeme napsat dvěma způsoby:

```haskell
check:
  [list: 1, 2, 3] is link(1, link(2, link(3, empty)))
end
```

## Typ seznamů

Nechť proměnná `l` je

```haskell
l = [list: 1, 2, 3]
```

poté její typ je slovy _Seznam čísel_, což se píše jako

```haskell
l :: List<Number> = [list: 1, 2, 3]
```

Pokud nám je jedno, jakého typu prvky seznamu jsou (například u funkce `length`, která dostane seznam čehokoli a jen ho změří), můžeme použít typ `Any`:

```haskell
fun length(list :: List<Any>) -> Number:
  ...
end
```

## Cases

Obecná syntax `cases` je:

```js
cases (List) /JMÉNO SEZNAMU/:
  | empty => /KDYŽ JE SEZNAM PRÁZDNÝ/
  | link(/POJMENOVÁNÍ PRVNÍHO PRVKU/, /POJMENOVÁNÍ ZBYTKU/) =>
    /KDYŽ SEZNAM = PRVNÍ PRVEK + ZBYTEK/
end
```

Nechť například `list :: List<Number> = [list: 1, 2, 3]`, poté:

```python
cases (List) list:
  | empty => # do something when list is empty
  | link(first, rest) =>
    # do something with first, rest
    # first = 1, rest = [list: 2, 3]
end
```

Někdy první a poslední prvek nepotřebujeme a `cases` používáme jen proto, abychom zjistili, zda je seznam prázdný, či ne. V tom případě si můžeme rozkládání pomocí `link(first, rest)` odpustit a místo toho psát:

```python
cases (List) list:
  | empty => # do something when list is empty
  | else => # do something when list is NOT empty
end
```

## Funkce na seznamech

Kompletní seznam Pyretovských funkcí o seznamech naleznete v [dokumentaci](https://www.pyret.org/docs/latest/lists.html#%28part._.List_.Functions%29). Sekce "List methods" si prosím zatím nevšímejte.

Funkce na seznamech musíme nejprve naimportovat (podobně jako u obrázků), a to buďto pomocí `include` nebo ještě lépe jako

```js
import lists as L
```

Všechny funkce z **knihovny** `lists` poté budou dostupné s prefixem `L`. Například:

```python
>>> import lists as L
>>> L.drop(2, [list: "a", "h", "o", "j"])
[list: "o", "j"]
```

Tento prefix můžete nastavit libovolně, ale `L` se používá nejčastěji.

## Seznamy v paměti

_Vzpoměňte si na obrázek, popř viz zde: [Linked List vs Array](https://www.studytonight.com/data-structures/linked-list-vs-array)._

Seznamy, nebo lépe **spojové** seznamy jsou v paměti uloženy jako jednotlivé prvky, které jsou pospojovány šipkami. Reálně to znamená, že u prvního prvku si pamatujeme nejen jeho hodnotu, ale také adresu druhého prvku, u toho si zase pamatujeme adresu třetího atd.

**Výhody seznamů**

- rychlé připojení prvního prvku: někam ho prostě uložíme a k němu dáme šipku na původní první prvek
- rychlé odpojení prvního prvku

**Nevýhody seznamů**

- pomalé indexování doprostřed: pokud chceme vědět, jakou hodnotu má pátý prvek, musíme nejdřív projít první čtyři)
- pomalé měnění uprostřed a na konci
- zabírají zbytečně moc paměti: u každého prvku musíme mít adresu následujícího prvku, a adresy zpravidla zaberou tolik místa, jako ten prvek samotný

### Pole

Na rozdíl od seznamů jsou **pole** (array) uložena jako souvislý blok paměti.

**Výhody polí**

- rychlé indexování: pokud chceme pátý prvek, rovnou se podíváme na jeho pozici (která je rovna `začátek pole + 5`)
- rychlé přepisování prvků uprostřed

**Nevýhody polí**

- prodloužování a zkracování trvají dlouho: musíme celé pole vzít a překopírovat ho na jiné místo v paměti a při tom tam daný prvek smazat nebo přidat

## Úkol

Pokud si jste jistí v kramflecích, rekurzi a seznamy máte v malíku a už vás nebaví psát funkce jako `drop` potřetí, jistě uvítáte následující možnost.

Počínaje úkolem `6c` (včetně) **můžete k řešení používat libovolné funkce **(ne metody)** z knihovny `lists`, pokud jste je už v minulosti alespoň jednou **(pro seznamy)** napsali**. Pokud si naopak chcete rekurzi ještě procvičit, pište si své pomocné funkce i nadále sami.

Výjimkou z tohoto pravidla jsou případy, kdy by vám daná funkce z `lists` ušetřila _až moc_ práce — například pokud máte napsat funkci `list-length`, není dovoleno k tomu použít funkci `L.length`. Sázím na váš úsudek.

Nejčastěji se vám budou hodit následující funkce (viz [dokumentace](https://www.pyret.org/docs/latest/lists.html#%28part._.List_.Functions%29)):

- `link` pro přidávání prvku na začátek seznamu
- `take` a `drop`
- `member`
- `append` nebo `+` pro spojování dvou seznamů
- `split-at`
